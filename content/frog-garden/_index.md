---
title: "De Frog Garden"
date: 2021-11-05T22:13:01+01:00
weight: 2
---

Een plek waar je kan **thuis** komen. Dit is één van de locaties van de
leefgemeenschap van de Grote Eik in Zutendaal. Een plek in het **midden in de
natuur**.
<!--more-->


## Een korte geschiedenis

- De frog garden werd gekwaakt, nee sorry, gekraakt rond 2013.
- Sindsdien kwamen er vele mensen op bezoek of verbleven er voor een korte tijd.
- Rond 2016 sloten we een akkoord met de eigenaar om het stukje land en het huis te gebruiken.
- In de herfst van 2020 kochten we de plek over van de vorige eigenaars.
- Wat zal de toekomst verder brengen? De tijd zal het vertellen, maar jij kan er deel van uitmaken.


## Een paar belangrijke opmerkingen

- De Frog garden als een plek waar mooie dingen kunnen plaatsvinden, in harmonie met de natuur.
- De Frog garden als een soort vrijplaats zonder een vaste eigenaar waar
  mensen hun verantwoordelijkheid kunnen opnemen in een natuurlijk eigendom:
  behandelijk de plek alsof het de jouwe is.
- Een wonderbaarlijke tuin van liefde waar je kan opladen, groeien, leren, onderwijzen,
  verbinden met de natuur en met andere in respect, vrede en vrijheid.

## Richtlijnen

- Het is een **off grid** huis, dit wil zeggen geen elektriciteit, centrale
  verwarming, riolering of waterleiding. In plaats daarvan hebben we kaarsen,
  een houtkachel, een composttoilet en een waterpomp. Dus om hier te verblijven
  moet je bereid zijn om je **mouwen op te stropen**. Ervaring, vaardigheden of
  kennis die in deze levensstijl van pas kunnen komen zijn een pluspunt, maar je
  bent ook welkom om te komen leren en te ervaren.

- We proberen te streven naar een minimale ecologische impact.De frog garden
  ligt midden in het bos en grenst aan een natuurreservaat. We gebruiken dus
  natuurlijke zeep en verzorgingsmiddelen. We nemen onze verantwoordelijkheid
  op op het gebied van afval (minder is beter, en wat er is recycleren). We
  appreciëren en respecteren de stilte van deze plek. We houden auto’s zoveel
  mogelijk uit het bos.

- Bereid zijn om samen te leven met andere mensen, open staan voor het
  gemeenschapsleven. Het gebeurt regelmatig dat we muziek maken, dansen,
  mediteren, yoga of qi gong beoefenen, masseren en nog vele andere dingen die
  goed zijn voor ons. Het is mogelijk om workshops te organiseren over alles
  wat ons helpt om gezond en gelukkig te zijn. Laat het ons weten als je
  vaardigheden of kennis hebt die je wilt delen!

Dit is een plek waar je makkelijk de stress van het gewone leven kan
loslaten en je eigen kracht en waardigheid kunt voelen.

---
title: "Eetbaar bos"
date: 2021-11-05T22:13:01+01:00
---
Als wij in de lage landen niets doen aan een stukje land, dan zal dat stukje
land bos worden. Als we de natuur zijn gang laten gaan, zal het een
gebalanceerd, duurzaam en een zichzelf herstellend ecosysteem worden. Dit heet
recessie en begint met pioniers planten en bomen, waarna dit een steeds
complexer geheel gaat worden. De familie de Grote Eik investeert in notenbomen,
hazelaren, fruitbomen, bessen struiken, kruiden en ga zo maar door. Het is ons
doel zoveel mogelijk verschillende soorten planten, dieren en insecten bij
elkaar te krijgen, zodat er overvloed is voor iedere ziel. Om dit te bereiken
zijn we ons bewust van het feit dat invasie exoten beperkt behoren te worden.
We zijn ons bewust dat er hoge bomen zijn, kleinere bomen, struiken, vaste
planten, grondbedekkers, wortelplanten en klimplanten, paddenstoelen en
insecten en dat ze allemaal essentieel zijn, voor de gezondheid van een
ecosysteem. Wij zijn al jaren bezig met het vergaren van ervaringen. Wij
luisteren naar wat de natuur ons zegt, en adem voor adem leren we weer in
harmonie en overvloed met elkaar te leven. 
